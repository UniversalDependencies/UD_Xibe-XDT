1. ᡧᡠᠨ ᡪᠠᡞ ᠠᠮᡞᠯᠠᠨ ᠴᠣᡣᠣ
2. ᡝᠷᡝ ᡝᠮᡠ ᡪᡠᠪᡝ  ᡞ ᡤᡝᠪᡠ ᠣᠴᡞᡝ ᡧᡠᠨ ᡪᠠᡞ ᠠᠮᡞᠯᠠ ᠴᠣᡣᠣ ᠰᡝᡥᡝ ᡪᡠᠪᡝ 。
3. ᠨᡝᠨᡝᡥᡝ ᡩᡝ ᡝᠮᡠ ᡠᠯᠠᠪᡠᠨ ᡤᡞᠰᡠᠨ ᠪᡞ 。
4. ᠣᡢᡤᠣᠯᠣ ᠠᠪᡣᠠᡞ ᡠᠨᡨᡠᡥᡠᠪ ᡩᡝ ᡠᠶᡠᠨ ᡧᡠᠨ ᠪᡞᡥᡝᠪᡞ 。
5. ᡝᠷᡝ ᡠᠶᡠᠨ ᡧᡠᠨ ᠠᡞᠮᠠᡣᠠ ᡨᡠᠸᠠᡞ ᠮᡠᡥᡝᠷᡝᠨ ᠠᡩᠠᠯᡞ ᠣᡫᡞ , ᡥᡡᡢ ᡥᡡᡢ ᠰᡝᠮᡝ ᠶᡝᠨᡩᡝᠷᡝ ᡨᡠᠸᠠᡞ ᡤᡝᠰᡝ 。
6. ᡥᠠᠯᡥᡡᠨ ᡣᡝᠮᡠᠨᡞ ᠨᠠᡞ ᠪᠣᡞᡥᠣᠨ ᡤᡝᠮᡠ ᡫᡠᠯᠠᡥᡡᠨ ᡫᡠᠯᡤᡞᠶᠠᠨ ᠣᠮᡝ ᠰᡝᠷᡝᠨᡝᠮᠠᡥᠠᠪᡞ 。
7. ᡨᡠᡨᡨᡠ ᠣᡫᡞ , ᡪᠠᠯᠠᠨ ᡪᡝᠴᡝᠨ ᡞ ᠨᡞᠶᠠᠯᠮᠠ , ᡤᡝᠷᡝᠨ ᡥᠠᠴᡞᠨ ᡤᡠᠷᡤᡠ ᡪᠠᡞ ᡤᡝᠷᡝᠨ ᡥᠠᠴᡞᠨ ᠣᠷᡥᠣ ᠮᠣᡠ ᡤᡝᠮᡠ ᠪᠠᠨᡪᡞᠮᡝ ᠮᡠᡨᡝᠷᡣᡡ ᠣᡥᠣᠪᡞ 。
8. ᡤᡝᠮᡠ ᠰᡝᠷᡤᡠᠸᡝᠨ ᠪᠠ ᠪᠠᡞᠮᡝ , ᡠᠪᠠ ᡨᡠᠪᠠ ᠴᡞ ᡠᡢᡣᠠᠨᠠᠮᠪᡞ , ᡤᡝᠯᡞ ᠮᡝᡩᡝᠷᡞ ᠮᡠᡣᡝ ᡫᡠᠶᡝᡥᡝ 。
9. ᠨᠠᡞ ᠪᠣᡞᡥᠣᠨ ᠰᡝᠷᡝᠨᡝᡫᡞ , ᡫᡠᠯᠠᡥᡡᠨ ᡫᡞᠶᠠᠨ ᠣᡥᠣᠪᡞ 。
10. ᠶᠠᠶᠠ ᡥᠠᠴᡞᠨ ᡪᠠᡣᠠ ᠪᡝ ᡨᠠᠷᡞᠮᡝ ᠣᡪᠣᠷᡣᡡ 。
11. ᡨᡠᡨᡨᡠ ᠣᡫᡞ , ᡤᠠᡞᡨᠠᡞ ᡝᠮᡠ ᠨᡞᠶᠠᠯᠮᠠ ᡨᡠᠴᡞᠮᡝ ᡪᡞᡥᡝᠪᡞ 。
12. ᡝᠷᡝ ᠨᡞᠶᠠᠯᠮᠠ  ᡞ ᠪᠠᠨᡪᡞᡥᠠ ᡩᡠᠷᡠᠨ ᠣᠴᡞ ᡝᠮᡠ ᠠᠪᠠᠯᠠᠰᡞ ᡞᠨᡠ 。
13. ᡝᠷᡝ ᠨᡞᠶᠠᠯᠮᠠ ᠪᡝᠷᡞ ᠪᡝ ᡨᡠᠴᡞᠪᡠᠮᡝ ᠠᠪᡣᠠᡞ ᡧᡠᠨ ᠪᡝ ᡤᠠᠪᡨᠠᠮᡝ ᡩᡝᠷᡞᠪᡠᡥᡝᠪᡞ 。
14. ᡤᠠᠪᡨᠠᡥᠠ ᠨᡞᠷᡠ ᡞᠰᡞᠨᠠᡥᠠᡩᡝ ᠨᠠᡩᡝᠨ ᡧᡠᠨ ᠪᡝ ᡨᡠᡥᡝᠮᡝ ᠸᠠᡪᡞᡥᠠ 。
15. ᡨᡠᡨᡨᡠ ᠣᡫᡞ , ᡪᠠᡣᡡᠴᡞ , ᡠᡪᡠᠴᡞ ᡧᡠᠨ ᡠᡣᠠᡥᠠᠪᡞ 。
16. ᠠᠪᠠᠯᠠᠰᡞ ᡩᡠᡞᠨ ᡩᡝᠷᡝ ᠪᡝ ᡥᠣᠷᡤᡞᠮᡝ ᠶᠠᠪᡠᠮᡝ ᠪᠠᡞᠮᡝ ᡨᡠᠸᠠᡥᠠᡩᡝ ᡪᡠᠯᡝᠷᡤᡞ ᠸᠠᠷᡤᡞ ᡥᠣᡧᠣ ᡩᡝᠷᡞ ᡝᠮᡣᡝᠨ ᠪᡝ ᠪᠠᡥᠠᡥᠠᠪᡞ 。
17. ᡨᡠᡨᡨᡠ ᠣᡫᡞ , ᡤᡝᠯᡞ ᡤᠠᠪᡨᠠᠮᡝ ᠸᠠᡥᠠᠪᡞ 。
18. ᡨᡝᠷᡝᠴᡞ ᡠᠶᡠᠴᡞ ᡧᡠᠨ ᠶᠠ ᠪᠠᠴᡞ ᠶᠠᠪᡠᡥᠠᠪᡞᠨᡞ ?
19. ᠪᠠᡞᠮᡝ ᠪᠠᡥᠠᡥᠠᡣᡡ 。
20. ᡨᡠᡨᡨᡠ ᠣᡫᡞ , ᠠᠪᡣᠠ ᠨᠠ ᡫᠠᠷᡥᡡᠨ ᠣᡥᠣ 。
21. ᡤᡝᠷᡝᠨ ᡝᠷᡤᡝᡢᡤᡝ ᡪᠠᡣᠠ ᡤᡝᠮᡠ ᠪᠠᠨᡪᡞᠷᡝ ᡪᡠᡤᡡᠨ ᠠᡣᡡ ᠣᡥᠣ 。
22. ᠣᠷᡥᠣ ᠮᠣᡠ ᠠᡞᡨᡠᠷᡣᡡ 。
23. ᡠᠰᡞᠨ ᡨᠠᠷᡞᠮᡝ ᠣᡪᠣᠷᡣᡡ ᠣᡥᠣ 。
24. ᡨᡠᡨᡨᡠ ᠣᡫᡞ , ᠠᠪᠰᡞ ᡞᠴᡞᡥᡞᠶᠠ ᠴᡞ ᠣᠮᠪᡞ ？
25. ᡨᡝᠷᡝ ᠴᡞ , ᠨᡞᠶᠠᠯᠮᠠ ᡤᡝᠷᡝᠨ ᠪᠠᡩᡝ ᡧᡠᠨ ᠪᡝ ᠪᠠᡞᠮᡝ ᠶᠠᠪᡠᠮᠪᡞ 。
26. ᡩᠠᠮᡠ ᠪᠠᡞᠮᡝ ᠪᠠᡥᠠᡥᠠᡣᡡ 。
27. ᡤᠠᡞᡨᠠᡞ ᡝᠮᡠ ᡞᠨᡝᡢᡤᡞ ᡝᠮᡝᠰᡞ ᠠᠮᠪᠠ ᠠᠮᡞᠯᠠ ᠴᠣᡣᠣ ᡨᡠᠴᡞᠮᡝ ᡪᡞᡫᡞ ᡤᡞᠰᡠᠷᡝᠮᠪᡞ 。
28. ᠰᡠᠸᡝ ᠠᡞ ᡪᠠᡣᠠ ᠪᡝ ᠪᠠᡞᠮᡝ ᠶᠠᠪᡠᠮᠪᡞ?
29. ᡨᡠᡨᡨᡠ ᠣᡫᡞ , ᠨᡞᠶᠠᠯᠮᠠᠰᠠ ᡤᡞᠰᡠᠷᡝᠮᡝ : ᠪᡝ ᡧᡠᠨ ᠪᡝ ᠸᠠᠯᡞᠶᠠᠪᡠᡥᠠᠪᡞ 。
30. ᠪᠠᡞᠮᡝ ᠪᠠᡥᠠᠷᡣᡡ 。ᠰᡝᠮᠪᡞ 。
31. ᡨᡠᡨᡨᡠ ᠣᡫᡞ , ᡝᠷᡝ ᠠᠮᡞᠯᠠ ᠴᠣᡣᠣ ᡤᡞᠰᡠᠷᡝᠮᡝ :
32. ᠪᡞ ᠨᡞᠶᠠᠯᠮᠠᠰᠠ ᡩᡝ ᠠᡞᠰᡞᠯᠠᠮᡝ ᠪᠠᡞᠮᡝ ᠪᡠᡣᡞ 。ᠰᡝᡥᡝ 。
33. ᡨᡠᡨᡨᡠ ᠣᡫᡞ , ᠠᠯᡞᠨ ᡩᡝᠯᡝ ᡞᠯᡞᡫᡞ ᠠᠮᠠᠰᡞ ᡫᠣᠷᠣᡫᡞ ᡝᠮᡩᠠᠨ ᡥᡡᠯᠠᡥᠠᡩᡝ ᡩᡝᠷᡤᡞ ᠠᠮᠠᠷᡤᡞ ᡥᠣᡧᠣ ᡩᡝ ᠮᠠᡪᡞᡤᡝ ᡝᠯᡩᡝᠨ ᠪᡞ , ᠰᡝᠮᠪᡞ 。
34. ᡨᡠᡨᡨᡠ ᠣᡫᡞ , ᡪᠠᡞ ᠮᡠᡩᠠᠨ ᠠᡧᠠᠪᡝ ᡩᡝᠪᡩᡝᠷᡝᠮᡝ ᠪᡞᠯᡥᠠ ᠪᡝ ᡤᡡᠯᠮᡞᠨ ᠰᠠᠨᡞᠶᠠᠪᡠᡫᡞ , ᡝᠷᡤᡝᠨ ᡤᠠᡞᡫᡞ , ᡝᠮᡠ ᠮᡠᡩᠠᠨ ᡤᡝᠷᡥᡝᠨ ᡥᡡᠯᠠᡥᠠ ᡩᡝ , ᡩᡝᠷᡤᡞ ᠠᠮᠠᠷᡤᡞ ᡥᠣᡧᠣ ᡩᡝ ᠠᠮᠪᠠ ᡝᠯᡩᡝᠨ ᡨᡠᠴᡞᠮᡝ ᡪᡞᡥᡝᠪᡞ 。
35. ᡨᡝᠷᡝ ᠴᡞ ᡝᠷᡝ ᠠᠮᡞᠯᠠ ᠴᠣᡣᠣ ᠠᡧᠠ ᠪᡝ ᡩᡝᠪᡩᡝᠷᡝᠮᡝ ᡩᡝᠪᡩᡝᠷᡝᠮᡝ ᡞᠯᠠᠴᡞ ᠮᡠᡩᠠᠨ ᠠᠮᠪᠠ ᡪᡞᠯᡤᠠᠨ  ᡞ ᡥᡡᠯᠠᡥᠠ ᡩᡝ ᡧᡠᠨ ᡨᡠᠴᡞᠮᡝ ᡪᡞᡥᡝᠪᡞ 。
36. ᡨᡝᠷᡝ ᡩᡝᠷᡞ ᡝᠷᡩᡝ ᠣᡥᠣ 。
37. ᠠᠮᡞᠯᠠ ᠴᠣᡣᠣ ᠰᡞᠷᠠᠪᡠᠮᡝ ᠰᡞᠷᠠᠪᡠᠮᡝ ᡠᡩᡠ ᠮᡠᡩᠠᠨ ᡤᡝᠷᡥᡝᠨ ᡥᡡᠯᠠᡥᠠ ᡩᡝ ᡧᡠᠨ ᡝᡧᠠ ᡩᡝᠨ ᠣᡥᠣᠪᡞ 。
38. ᡨᡠᡨᡨᡠ ᠣᡫᡞ , ᠠᠮᠠᠯᠠ ᠴᠣᡣᠣ ᡤᡞᠰᡠᠷᡝᠮᡝ:
39. ᡝᠷᡝ ᡧᡠᠨ ᡪᠠᡞ ᠮᡠᡩᠠᠨ ᡠᡣᠠᠷᡣᡡ ᠣᡥᠣ 。ᠰᡝᠮᠪᡞ 。
40. ᡨᡠᡨᡨᡠ ᠣᡫᡞ , ᡪᠠᠯᠠᠨ ᠪᠠ ᡞ ᠨᡞᠶᠠᠯᠮᠠ ᡤᡞᠰᡠᠷᡝᠮᡝ :
41. ᡝᠷᡝ ᠠᠪᡣᠠᡞ ᡧᡠᠨ ᠪᡝ ᠠᠮᡞᠯᠠ ᠴᠣᡣᠣ ᡪᠠᠯᠠᠨ ᡪᡝᠴᡝᠨ ᡩᡝ ᡤᠠᡪᡞᠮᡝ ᠪᡠᡥᡝ 。ᠰᡝᡥᡝᠪᡞ 。
42. ᡝᠷᡝ ᡪᡠᠪᡝ ᡝᠮᡤᡝᠷᡞ ᠸᠠᡪᡞᡥᠠᠪᡞ 。

