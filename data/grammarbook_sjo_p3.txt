1. ᡨᡝᠰᡝ ᡪᡞᡢ ᠠᠮᡤᠠᠮᡝ ᡞᠯᡞᡥᠠᠪᡞ 。
2. ᡪᡞᡢ ᡤᡝᠨᡝᡣᡞ ᠰᡝᠷᡝ ᠰᡞᠨᡩᡝᡩᡝ ᠠᡤᠠ ᠠᡤᠠᠮᡝ ᡩᡝᠷᡞᠪᡠᡥᡝ 。
3. ᠰᡞ ᡨᡝᡞᡣᡝ ᠶᠠᠪᡠᠮᡝ ᠰᠠᡣᠠ , ᠰᡞᠨᡞ ᠠᡥᡡᠨ ᡠᡠᠨᡥᠠᡞ ᡪᡞᡥᡝ 。
4. ᡝᠨᡝᡢᡤᡞ ᡨᠠᡣᠠ ᡝᠷᡤᡝᡫᡞ , ᠴᡞᠮᠠᠷᡞ ᡪᠠᡞ ᡤᡝᠨᡝᡣᡞ 。
5. ᡝᠷᡝ ᠰᠠᠷᡤᠠᠨᡪᡠᡞ ᡨᡝᡞᡣᡝ ᡨᡝᡞᡣᡝ ᡣᡠᠸᠠᠷᡞᠶᠠᡢᡤᠠ ᡝᡨᡠᡣᡠ ᡥᠠᠯᠠᠮᡝ ᡝᡨᡠᠮᠪᡞ 。
6. ᡨᡝᠷᡝᡞ ᠪᠠᠨᡞᠨ ᡤᡞᠷᡠ ᡝᠯᡩᡝᡢᡤᡝ ᡫᡞᠶᠠᡢᡤᠠ , ᠠᡢᡤᠠ ᠰᡝᠨᠴᡝᡥᡝ ᡩᠠᠴᡠᠨ ᠰᠠᡞᠨ ᡩᡝ , ᠪᡞ ᠮᡠᡪᠠᡣᡡ ᠪᡠᠶᡝᠮᡝ ᡨᡠᠸᠠᡥᠠ 。
7. ᠶᠠᠷᡥᡡᡩᠠᠷᠠ ᡠᠷᠰᡝ ᡨᠠᡫᡠᠯᠠᠷᠠ ᡪᡠᡤᡡᠨ ᠪᡝ ᠠᠮᠪᡠᠯᠠ ᠨᡝᡞᠮᡝ , ᡨᠣᡣᡨᠣᡫᡞ ᡞᠨᡩᡝ ᠠᠮᠪᡠᠯᠠ ᡨᠣᠰᠠᡢᡤᠠ ᠪᠠᠪᡞ 。
8. ᠠᡤᠠ ᡝᠯᡝᡞ ᠠᠮᠪᠠᠷᠠᠮᡝ , ᡝᡩᡠᠨ ᡥᡝᠨᡞ ᠠᡪᡞᡤᡝ ᠣᡥᠣ 。
9. ᡨᡠᠸᠠᠷᠠ ᡩᡝ ᠨᠣᡣᠠᡞ ᠸᠠ ᠣᡣᡞᠨᡞ , ᡞᠴᡞᡥᡞᠶᠠᠷᠠ ᡩᡝ ᠠᠰᡠᠷᡠ ᡪᠠᠨ ᠸᠠᡣᠠ 。
10. ᡤᡝᠷᡝᠨ ᡤᡝᠮᡠ ᡞᠰᠠᠨ ᡩᡝ ᡪᡞᡥᡝ , ᡩᠠᠮᡠ ᡣᡞᠴᡝᡧᠠᠨ ᠪᠠᡞᡨᠠ ᠪᡞᡫᡞ ᡧᠣᠯᠣ ᠪᠠᡞᡥᠠ 。
11. ᡠᡥᡝᡞ ᠮᡠᡪᡞᠯᡝᠨ ᡠᡥᡝᡞ ᡝᠷᡩᡝᠮᡠ  ᡞ ᡪᠠᠰᡝᡞ ᡪᡝᠴᡝᠨ ᠪᡝ ᡞᠯᡞᠪᡠᠮᡝ ᠠᠷᠠᠮᡝ , ᡪᠠᠰᡝᡞ ᡪᡝᠴᡝᠨ ᠪᡝ ᡣᠠᠷᠮᠠᡨᠠᠮᠪᡞ 。
12. ᡨᠠᠴᡞᠨ ᡤᡠᠴᡠᠰᠠ ᡤᡞᠶᠠᠨ  ᡞ ᡞᠰᡥᡠᠨᡩᡝ ᠠᡞᠰᡞᠯᠠᠮᡝ ᡞᠰᡥᡠᠨᡩᡝ ᡥᠠᡞᠷᠠᠴᡞ ᠠᠴᠠᠮᠪᡞ 。
13. ᡤᡝᠯᡞ ᡝᠮᡠ ᠠᠨᡞᠶᠠ ᠣᡥᠣ 。
14. ᡝᠮᡠ ᡤᡠᡢ ᠴᠠᠨ ᡩᠠᡢ ᠶᡠᠸᠠᠨ ᠣᡥᠣ ᠨᡞᠶᠠᠯᠮᠠ , ᡠᠷᡠᠨᠠᡣᡡ ᡞᠨᡞ ᠪᡝᠶᡝᡞ ᠠᡞᠰᡞ ᡥᠣᡣᡞᠷᠠᠷᠠ ᡪᠠᠪᡧᠠᠷᠠ ᡠᡫᠠᠷᠠᠷᠠ ᠪᡝ ᡥᡝᠨᡞ ᠪᠣᡩᠣᠷᠠᡣᡡ 。
15. ᠮᡞᠨᡞ ᡝᠷᡝ ᡤᡡᠨᡞᠨ ᡪᠠᡫᠠᡥᠠᡢᡤᡝ ᡝᠮᡠ ᡞᠨᡝᡢᡤᡞ ᡨᡝᡞᠯᡝ ᠸᠠᡣᠠ 。
16. ᡞᠯᡞ ᠰᡝᡫᡠ ᡩᡠᠷᡠᡢᡤᠠ ᠠᠮᠪᠠ ᡨᠠᠴᡞᡣᡡ ᡩᡝ ᠨᡝ ᠪᡞᠰᡞᠷᡝ ᡨᠠᠴᡞᠰᡞ , ᠠᠮᠪᠠ ᠮᡠᠷᡠ ᡠᡥᡝᠷᡞ ᠨᠠᡩᠠᠨ ᠮᡞᡢᡤᠠᠨ ᡫᡠᠨᠴᡝᠮᠪᡞ 。
17. ᠪᡠᡩᠠ ᡪᡝᡣᡝ ᠮᠠᡢᡤᠠ ᡫᡠᡥᠠᠯᡞ ᡨᡝᠸᡝᠷᡝ ᠴᡞᡥᠠᡣᡡ , ᡠᡠᠨᡥᠠᡞ ᠰᡠᠨᡪᠠ ᡞᠯᠠᠨ ᠨᡞᠶᠠᠯᠮᠠ ᡝᠮᠪᠠᡩᡝ ᠠᠴᠠᡫᡞ , ᡨᡝᡞᠰᡠ ᡨᡝᡞᠰᡠ ᠰᠠᠷᡧᠠᠮᡝ ᡨᡠᠸᠠᠮᡝ ᡤᡝᠨᡝᡥᡝ 。
18. ᡞᠨᡞ ᠶᠠᠪᡠᠨ ᡪᡠᡣᡝᠨ ᡩᡝ ᡤᡠᠴᡠ ᡤᡝᠮᡠ ᠴᡠᠨ  ᡞ ᠠᠯᡩᠠᡢᡤᠠ ᠣᡥᠣ 。
19. ᡨᠠᠴᡞᠰᡞᠰᠠ ᡠᠷᡝᠪᡠᠰᡠ ᠪᡝ ᡝᠮᡣᡝ ᡝᠮᡣᡝᠨ  ᡞ ᡤᡞᠶᠠᠨ ᡫᡞᠶᠠᠨ  ᡞ ᠠᠷᠠᠮᡝ ᠸᠠᡪᡞᡫᡞ , ᡠᠯᠠᠨ ᡠᠯᠠᠨ  ᡞ ᠰᡝᡫᡠ ᡩᡝ ᠠᡫᠠᠪᡠᠮᡝ ᠪᡠᡥᡝ 。
20. ᡨᡝᠷᡝ ᡨᡝᠷᡝᡨᡠ ᠪᡝ ᡪᠣᠷᡨᠠᡞ ᡝᡫᡠᠯᡝᡫᡞ , ᡣᡝᠮᡠᠨᡞ ᠸᠠᡣᠠ ᠸᠠᡣᠠᡞ ᡤᡡᠸᠠ ᠨᡞᠶᠠᠯᠮᠠ ᠪᡝ ᠮᠣᠷᡞᠪᡠᠮᡝ ᠪᡝᠯᡝᠮᠪᡞ 。
21. ᡞᠰᠠᠨ ᡩᡝ ᡝᡢᡤᡝᠯᡝᠨᡪᡞᠷᡝ ᡫᡠᠨᡩᡝᠰᡞᠰᠠ , ᠰᡞᠷᠠᠨ ᠰᡞᠷᠠᠨ  ᡞ ᡞᠰᡞᠨᠠᠮᡝ ᡪᡞᡫᡞ , ᠮᡝᠨᡞ ᠮᡝᠨᡞ ᡨᠠᡨᠠᠷᠠ ᡣᡠᠷᡝᠨ ᡩᡝ ᡝᠷᡤᡝᠨᡠᡥᡝ 。
22. ᡤᡝᠮᡠ ᡪᡠᠯᡤᡝᠴᡞ ᡠᠯᠠᠨ ᡠᠯᠠᠨ  ᡞ ᡠᠯᠠᠪᡠᠨᡪᡞᡥᡝ ᡨᠠᠴᡞᠨ 。
23. ᠠᠯᡞᠨ ᠠᠨᡨᡠ ᡩᡝ ᡥᠠᠴᡞᠨ ᡥᠠᠴᡞᠨ ᡞᠯᡥᠠ ᠪᡞᠷᡝᠮᡝ ᡫᡞᡠᡢᡫᡞ , ᠠᠯᡥᠠ ᠪᡠᠯᡥᠠ ᡪᠠᠴᡞ ᡥᠣᠴᡞᡣᠣᠰᠠᡣᠠ 。
24. ᡨᡝᠷᡝ ᠨᡞᠮᡝᡣᡠ ᠪᡝ ᡨᡝ ᡨᡠᠸᠠᡥᠠ ᡩᡝ , ᠴᡠᠨ ᠴᡠᠨ  ᡞ ᡩᠠ ᠠᠨ  ᡞ ᠣᡥᠣᠪᡞ 。
25. ᡣᡞᠴᡝᠨ ᡫᠠᠴᠠᡫᡞ , ᡨᠠᠴᡞᠨ ᡤᡠᠴᡠᠰᡝ ᠪᡝᠷᡞ ᠪᡝᠷᡞ ᠪᡠᡩᠠᠯᠠᠮᡝ ᡤᡝᠨᡝᡥᡝ 。
26. ᠰᠠᠷᡤᠠᠨᡪᡠᡞ ᠠᠰᡞᡨᠠ ᠪᡝ ᡤᠣᠷᠣ ᡩᡝᠷᡞ ᡥᠣᡞᠯᠠᠴᠠᠴᡞ, ᠠᠪᠰᡞ ᡨᡠᠸᠠᠴᡞ ᠠᠪᠰᡞ ᠪᠣᠯᡤᠣ ᡞᠴᠠᡢᡤᠠ 。
27. ᡝᠷᡝ ᠪᡞᡠᠨᡥᡝ ᡠᠮᡝᠰᡞ ᡥᡡᠮᠠᡢᡤᠠ , ᠠᡞᠨᠴᡞ ᠰᡞᠨᡞ ᡤᡠᠰᡠᠴᡠᠷᡝ ᠮᡠᡪᡞᠯᡝᠨ ᠪᡝ ᡨᠣᡠᡣᠠᠪᡠᠮᡝ ᠮᡠᡨᡝᠮᠪᡞ ᡩᡝᠷᡝ 。
28. ᠰᡝᡫᡠ ᡩᠠᠷᡠᡥᠠᡞ ᠰᡠᠸᡝᠮᠪᡝ ᡨᠠᠴᡞᡥᡞᠶᠠᠮᡝ ᡤᡞᠰᡠᠷᡝᠷᡝᡢᡤᡝ , ᠮᠠᡢᡤᠠᡞ ᡞᠪᡝᡩᡝᡣᡞᠨᡞ ᠰᡝᠷᡝᡢᡤᡝ ᡣᠠᡞ , ᠠᡞᠰᡝᠮᡝ ᡠᠷᡠᡞ ᡣᠠᠨᠠᡥᠠᠨ ᠠᠷᠠᠮᡝ ᠪᡠᠯᠴᠠᡫᡞ ᡪᡞᠷᠠᡣᡡ ᠨᡞ ?
29. ᡞᠨᡝᡢᡤᡞ ᡩᡠᠯᡞᠨ ᡩᡝ ᡤᠠᡞᡨᠠᡞ ᡤᠠᡞᡨᠠᡞ ᠠᠮᠪᠠ ᡝᡩᡠᠨ ᡩᡝᡣᡩᡝᡣᡝ 。
30. ᡝᠷᡝ ᠠᡞ ᡨᡠᠷᡤᡠᠨ ᠨᡞ ?
31. ᡝᠷᡝ ᠠᡞ ᡪᠠᡣᠠ ᠨᡞ ?
32. ᡨᡝᡨᡝᠨᡩᡝᠷᡝ ᠪᡝᠶᡝ ᡩᡝ ᡫᡞ ᠪᡞᡫᡞ , ᠠᡞᠨᡠ ᡠᠷᡝᠪᡠᠰᡠ ᠪᡝ ᠠᠷᠠᠷᠠᡣᡡ ᠨᡞ ?
33. ᠶᠠ ᠸᡝ ᡩᡝ ᡥᠠᡥᡞ ᠴᠠᡥᡞ ᠪᠠᡞᡨᠠ ᠠᡣᡡ ᠨᡞ ?
34. ᡝᠷᡝ ᠪᠠᡞᡨᠠ ᠪᡝ ᠪᡞ ᠠᡞᠨᡠ ᡩᠣᠨᡪᡞᡥᠠᡣᡡ ᠨᡞ ?
35. ᡝᠷᡝ ᠰᠠᡞᠨ ᠪᠠᡞᡨᠠ ᠸᠠᡣᠠ ᠨᡞᡠ ?
36. ᠰᠠᡞᠮᠪᡠ ᠠᡤᡠ ᡠᠷᡠᠮᠴᡞ ᡩᡝᠷᡞ ᠪᡝᡩᡝᠷᡝᠨᡪᡞᡥᡝ ᠨᡞᡠ ?
37. ᠰᡞ ᠪᠣᡠᠴᡞ ᠪᡝᡩᡝᠷᡝᡥᡝᡣᡡ ᡤᠣᡞᡩᠠᡥᠠ ᠪᠠ ?
38. ᠰᡠᠸᡝ ᡨᠠᠴᡞᡣᡡ ᡞᠰᠠᡥᠠ ᠪᠠ ?
39. ᠸᡝᡞᠯᡝᠷᠠᠨ ᡞᡪᡞᠰᡥᡡᠨ ᡩᡝᠷᡝ ?
40. ᠠᡞᠨᠴᡞ ᠠᡞᡫᡞᠨᡞ ᡞᠰᡞᠨᠠᡥᠠ ᡩᡝᠷᡝ ?
41. ᡨᡝᠷᡝ ᠮᠠᡢᡤᠠᡞ ᠠᡢᡤᠠᡞ ᠴᠠᡢᡤᡞ ᡤᡞᠰᡠᠷᡝᠷᡝ ᡩᠠᠪᠠᠯᠠ 。
42. ᡞᠷᡤᡝᠪᡠᠨ ᡞᠷᡤᡝᠪᡠᠮᡝ ᡤᡞᡢᠰᡞᠷᡝᡢᡤᡝ , ᠮᠠᡢᡤᠠᡞ ᡞᠨᡞ ᡤᡞᡩᡠᠨ ᡪᠣᡢᡣᠣ ᡪᠠᡞ ᡤᡞᡢᡣᠠᡥᠠᠨ ᠮᡠᡪᡞᠯᡝᠨ ᠪᡝ ᡨᠣᠴᡞᠪᡠᠷᡝ ᡩᠠᠪᠠᠯᠠ 。
43. ᠣᡪᠣᠷᠠᡣᡡ ᠪᠠᡞ  ！
44. ᡤᡝᠨᡝᠷᠠᡣᡡ ᠣᡣᡞ ᠪᠠᡞ !
45. ᠠᠮᠰᡞ ᠪᡝᡩᡝᠷᡝᡣᡞ ᠪᠠᡞ !
46. ᡪᡠᠸᡝ ᡤᡞᠰᡠᠨ ᡫᡠᠯᡠ ᡤᡞᠰᡠᠷᡝᡥᡝᡢᡤᡝ , ᠮᠠᡢᡤᠠᡞ ᠨᡞᠶᠠᠯᠮᠠ ᠪᡝ ᡨᠠᡫᡠᠯᠠᠷᠠ ᡩᠠᠪᠠᠯᠠ 。
47. ᡨᡝᠷᡝ ᠪᠠᡞᡨᠠ ᠠᡞᠨᠴᡞ ᡧᠠᡢᡤᠠᡥᠠ ᠠᡞᠰᡝ 。
48. ᠮᡞᠨᡞ ᡪᠠᠰᡞᡤᠠᠨ ᠪᡝ ᠠᡞᠨᠴᡞ ᠪᠠᠷᡤᡞᠶᠠᠮᡝ ᠪᠠᡥᠠᡥᠠᡣᡡ ᠠᡞᠰᡝ ?
49. ᠠᡞᠨᠴᡞ ᡥᡞᠷ ᠠᠮᡤᠠᡫᡞ , ᠨᡝ ᡥᠣᠨᠣ ᡤᡝᡨᡝᡥᡝᡣᡡ ᠠᡞᠰᡝ 。
50. ᠨᡞᠶᠠᠯᠮᠠ ᠣᡫᡞ , ᡩᡝᠷᡞᠪᡠᠨ ᠪᡞᠰᡞᠷᡝ ᡩᡠᠪᡝᠨ ᠪᡞᠰᡞᠷᡝᡢᡤᡝ , ᡨᡝᠨᡞ ᠠᡣᡩᠠᠴᡠᠨ ᠪᡞ ᠰᡝᠴᡞ ᠣᠮᠪᡞ ᡩᡝᠷᡝ 。
51. ᡝᠷᡝ ᡪᠠᡣᠠ ᠠᡞᠨᠴᡞ ᡝᡫᡠᡪᡝᡥᡝ ᡩᡝᠷᡝ 。
52. ᠮᡞᠮᠪᡝ ᡥᠣᠯᠣ ᡤᡞᠰᡠᠨ ᡤᡞᠰᡠᠷᡝ ᠰᡝᠴᡞ , ᠠᠪᡣᠠ ᡩᡝ ᡨᠠᡫᠠᠨᠠᠷᠠᠴᡞ ᠮᠠᡢᡤᠠ ᡣᠠᡞ 。
53. ᠪᠠᡞᡨᠠ ᠪᡝ ᡣᡝᠮᡠᠨᡞ ᡞᠴᡞᡥᡞᠶᠠᠮᡝ ᠸᠠᡪᡞᠷᡝ ᡠᠨᡩᡝ 。
54. ᠪᡠᡩᠠ ᡪᡝᡨᡝᠷᡝ ᠣᡢᡤᠣᠯᠣ , ᠨᡝᠨᡝᠮᡝ ᡤᡞᠶᠠᠨ  ᡞ ᡤᠠᠯᠠ ᠣᠪᡠᠮᠪᡞ 。
55. ᡝᡩᡠᠨ ᡨᠣᠷᠣᡣᠣ ᠮᠠᡢᡤᡞ , ᡪᠠᡞ ᡤᡝᠨᡝᡣᡞ 。
56. ᡤᡝᠷᡝᠨ ᡫᡠᠨᡩᡝᠰᡞᠰᠠᠨ ᠶᠣᡠᠨᡞ ᡞᠰᡞᠨᠠᠮᡝ ᡪᡞᡥᡝ ᠮᠠᡢᡤᡞ , ᠠᠮᠪᠠ ᡞᠰᠠᠨ ᡩᡝᠷᡞᠪᡠᡥᡝᠪᡞ 。
57.  ᠮᡞᠨᡞ ᠠᠰᡞᡤᠠᠨ ᡫᠣᠨᡩᡝ , ᡝᡪᡝᠷᡝ ᡥᡡᠰᡠᠨ ᡠᠮᡝᠰᡞ ᡝᡨᡠᡥᡠᠨ 。
58. ᡥᠠᡪᡞ ᠰᠠᠷᡤᠠᠨ ᡩᡝᠷᡞ ᡤᠣᠷᠣ ᡫᠠᡣᠴᠠᠷᠠ ᠨᠠᠮᠠᡧᠠᠨ , ᠮᡠᡪᡞᠨ ᡤᡡᠨᡞᠨ ᡥᡞᠷ ᠰᡝᠮᡝ ᡠᠰᠠᠪᡠᠮᠪᡞ 。
59. ᡤᡞᠰᡠᠨ ᡤᡞᠰᡠᠷᡝᠷᡝ ᡩᡝ , ᡨᠣᠮᠣᠷᡥᠣᠨ ᡤᡝᡨᡠᡣᡝᠨ ᡤᡞᠰᡠᠷᡝ 。
60. ᠪᠠᡞᡨᠠ  ᡞ ᡪᠠᠯᡞᠨ , ᠰᡞᠮᠪᡝ ᠪᠠᡞᠮᡝ ᡪᡞᡥᡝ 。
61. ᡠᠷᡝᠪᡠᠰᡠ ᠪᡝ ᠠᡫᠠᠪᡠᡥᠠᡣᡡᡢᡤᡝ , ᠰᡞᠨᡞ ᡝᠮᡠ ᠨᡞᠶᠠᠯᠮᠠ  ᡞ ᡨᡝᡞᠯᡝ 。
62. ᠰᡞᠨᡞ ᠮᠠᡢᡤᠠ ᡩᡝ , ᠪᡞ ᠮᡠᡨᡝᠷᡝᡞ ᡨᡝᡞᠯᡝ ᠠᡞᠰᡞᠯᠠᠪᡞ 。
63. ᠶᠠᠰᠠᡞ ᡪᡠᠯᡝᠷᡞ ᡝᠮᡠ ᡤᡞᠷᡞᠨ  ᡞ ᠪᠠ ᡤᡝᠮᡠ ᡤᠣᠪᡞ ᠨᠣᡥᠣ 。
64. ᡪᡠᡤᡡᠨ  ᡞ ᡪᡠᠸᡝ ᡩᠠᠯᠪᠠᡩᡝ ᡫᡞᡣ ᠰᡝᠮᡝ ᠪᡠᠯᠠ  ᡞ ᠴᠠᡢᡤᡞ 。
65. ᡩᡠᡞᠨ ᡞᠴᡞ ᡪᡠᡤᡡᠨ ᠠᡣᡡ , ᠮᡠᡣᡝᡞ ᠨᠣᡥᠣ 。
66. ᠠᡪᡞᡤᡝ ᡠᠮᡞᠶᠠᡥᠠ ᡠᠯᡥᡞ  ᡞ ᡩᠣᠰᡞ ᡩᠣᠰᡞᡥᠠᠪᡞ 。
67. ᡩᡝᠷᡝᡨᡠ  ᡞ ᠸᠠᠯᠠ ᡫᠠᡞᡩᠠᡥᠠᡢᡤᡝ ᠠᡞ ᡪᠠᡣᠠ ?
68. ᠠᠯᡞᠨ  ᡞ ᡫᡝᡪᡞᠯᡝ ᡧᡝᠷᡞ  ᡞ ᠮᡠᡣᡝ ᡪᡞᠷ ᡪᡞᠷ ᠰᡝᠮᡝ ᠮᡠᡩᠠᠯᡞᠮᡝ ᡪᠣᠯᡥᠣᠮᠪᡞ 。
69. ᠪᠣᡠ  ᡞ ᡩᠣᠯᠣ ᠰᡞᠮᡝᡢᡤᡝ ᠸᡝᠨᡪᡝᡢᡤᡝ , ᡠᠴᡠᠨ ᡪᡞᠯᡤᠠᠨ ᠯᠠᡣᠴᠠᠷᠠᡣᡡ 。
70. ᠮᡠᡣᡝ  ᡞ ᠣᡞᠯᠣ ᡥᡝᠨᡞ ᠪᠣᠯᡪᠣᠨ ᠴᠣᠯᡣᠣᠨ ᠠᡣᡡ 。
71. ᠮᠠᡫᠠᠷᡞ ᡤᠠᡧᠠᠨ ᡩᡝ ᠮᡠᡩᠠᡥᠠ ᠮᠠᠷᡞ , ᠮᡠᡪᡞᠯᡝᠨ  ᡞ ᡩᠣᠯᠣ ᡠᠮᡝᠰᡞ ᠰᡝᠯᠠᠪᡠᠮᠪᡞ 。
72. ᡪᡠᡤᡡᠨ ᠶᠠᠪᡠᠷᡝ ᡝᠷᡞᠨᡩᡝ , ᡠᠷᡠᠨᠠᡣᡡ ᡪᡠᠯᡝᠷᡞ ᠠᠮᠠᠯᠠ ᡥᠠᠰᡥᡡ ᡞᠴᡞ ᠪᡝ ᡨᡠᠸᠠᡫᡞ ᠶᠠᠪᡠ 。
73. ᠰᡠᠯᠠ ᠯᡝᡠᠯᡝᠷᡝ ᠰᡞᡩᡝᠨᡩᡝ , ᠯᠠᠪᡩᡠ ᠮᡝᡪᡞᡤᡝ ᠪᠠᡥᠠᠮᡝ ᡩᠣᠨᡪᡞᡥᠠ 。
74. ᡞ ᠮᡞᠨᡩᡝ ᠠᠯᠠᠷᠠ ᡪᠠᡣᠠᡩᡝ , ᠪᡞ ᡨᡝᠨᡞ ᠰᠠᡥᠠ 。
75. ᡩᡠᡣᠠᡞ ᡨᡠᠯᡝ , ᡝᠮᡠ ᠰᡠᡣᡩᡠᡪᡝᠨ ᡞᠯᡞᡥᠠᠪᡞ 。
76. ᡩᠠᠪᡠᡥᠠ ᡨᡠᠸᠠ ᠠᠪᡣᠠᡞ ᡠᠰᡞᡥᠠ  ᡞ ᠠᡩᠠᠯᡞ 。
77. ᡝᠷᡝ ᠠᠰᡞᡨᠠ ᡪᠠᡫᡠᠨᡠᠷᡝ ᡩᡝ ᠮᠠᡢᡤᠠ ᠪᡞᠮᡝ , ᡤᠠᠪᡨᠠᠮᡝ ᠨᡞᠶᠠᠮᠨᡞᠶᠠᠷᠠ ᡩᡝ ᡞᠨᡠ ᠮᠠᡢᡤᠠ 。
78. ᡨᡝᠷᡝ ᠶᠠᠪᡠᠮᠪᡞ ᠰᡝᠴᡞ , ᡞᠨᡞ ᠴᡞᡥᠠᡞ ᠣᡣᡞᠨᡞ 。
79. ᠰᡞ ᠸᡝᠷᡞ ᡤᡞᠰᡠᠨ ᡩᡝ ᡤᡠᠸᡝᠯᡣᡝ , ᠪᡞ ᠨᡞᠶᠠᠯᠮᠠ ᡤᡞᠰᡠᠷᡝᠷᡝ ᡩᡝ ᠣᠯᡥᠣᠮᠪᡞ 。
80. ᠮᡠᡨᡝᡧᠠᠨ ᠠᡤᡠ ᠮᡞᠨᡞ ᡝᠮᡤᡞ ᠪᡝᡞᡪᡞᡢ ᡩᡝ ᡞᠰᠠᠨ ᠨᡝᡞᠮᡝ ᡤᡝᠨᡝᠮᠪᡞ 。
81. ᠪᡞ ᠰᡞᠨᡞ ᡫᡠᠨᡩᡝ , ᡩᡞᠶᠠᠨ ᠨᠠᡠ ᡩᠠᠰᠠᠷᠠ ᠨᡞᠶᠠᠯᠮᠠ ᠪᠠᡥᠠᠮᡝ ᠪᡠᡣᡞ 。 
82. ᠪᠠᠨᡪᡞᠨ ᠮᠠᡢᡤᠠ ᡨᠠᠴᡞᠰᠠ  ᡞ ᡫᡠᠨᡩᡝ , ᡩᠠᠷᡠᡥᠠᡞ ᡥᡡᠰᡠᠨ ᠠᡞᠰᡞᠯᠠᠮᠪᡞ 。
83. ᡝᠷᡝᠴᡞ ᡨᡠᠯᡤᡞᠶᡝᠨ , ᡣᡝᠮᡠᠨᡞ ᡤᡡᠸᠠ ᠪᠠᡞᡨᠠ ᠪᡞᡠ ?
84. ᠰᡠᠸᡝᠮᠪᡝ ᠪᠠᡞᠷᠠᡣᡡ , ᠰᡠᠸᡝᠨᠴᡞ ᡨᡠᠯᡤᡞᠶᡝᠨ ᠸᡝᠪᡝ ᠪᠠᡞᠮᠪᡞ ?
85. ᡨᡝᠷᡝ ᠴᡞ ᡨᡠᠯᡤᡞᠶᡝᠨ , ᠮᡠᡨᡝᠷᡝᡢᡤᡝ ᡤᡡᠸᠠ ᠨᡞᠶᠠᠯᠮᠠ ᠠᡣᡡ 。
86. ᠰᡠᠸᡝᠮᠪᡝ ᠪᠠᡞᡨᠠᠯᠠᠷᠠᡣᡡ ,ᠰᡠᠸᡝᠨᠴᡞ ᡨᡠᠯᡤᡞᠶᡝᠨ ᠸᡝᠪᡝ ᠪᠠᡞᡨᠠᠯᠠᠮᠪᡞ 。
87. ᡥᡡᠸᠠᠯᡞᠶᠠᠰᡠᠨ ᡪᠠᡞ ᠪᠠᡩᠠᠷᠠᠨ ᠣᠴᡞ , ᠨᡝᡞ ᡫᠣᠨ  ᡞ ᡪᠠᠯᠠᠨ ᡪᡝᠴᡝᠨ  ᡞ ᡪᡠᠸᡝ ᠠᠮᠪᠠ ᠣᠶᠠᡢᡤᠣ ᡫᠣᠨᡪᡞᠨ ᡞᠨᡠ 。
88. ᠰᠠᠷᡤᠠᠨᡪᡠᡞ ᡝᠮᡠ ᡩᡝᠷᡝᡞ ᡞᠯᡥᠠ ᡧᡝᡠᠯᡝᠮᡝ , ᡝᠮᡠ ᡩᡝᠷᡞ ᡠᡪᡠᠨ ᡠᠴᡠᠯᡝᠮᠪᡞ 。
89. ᠪᡝ ᠰᡝᡫᡠ  ᡞ ᡪᡞᠶᠠᡢᠨᠠᠷᠠ ᠪᡝ ᡝᠮᡠ ᡩᡝᠷᡝᡞ ᠰᡞᡠᠨᡥᡡᠮᡝ ᡩᠣᠨᡪᡞᠮᡝ , ᡝᠮᡠ ᡩᡝᠷᡝᡞ ᠮᡠᠶᠠᡥᡡᠨ  ᡞ ᡝᡪᡝᠮᡝ ᡤᠠᡞᠮᠪᡞ 。
90. ᡝᠷᡝ ᠠᠨᡞᠶᠠᡞ ᠴᠠᠪᠴᠠᠯ  ᡞ ᠪᠠᠷᡤᡞᠶᠠᡥᠠᠨ ᠪᡝ ᡨᡠᠸᠠᠴᡞ , ᡝᠮᡝᠮᡠ ᠪᠠ ᡩᡝ ᠪᠠᠷᡤᡞᠶᠠᡥᠠᡢᡤᡝ ᠰᠠᡞᠨ , ᡝᠮᡝᠮᡠ ᠪᠠ ᡩᡝ ᠪᠠᠷᡤᡞᠶᠠᡥᠠᡢᡤᡝ ᡪᡠᡣᡝᠨ , ᠠᡩᠠᠯᡞ ᠠᡣᡡ 。
91.  ᠮᡞᠨᡞ ᠪᠠᠨᠰᡝ  ᡞ ᡨᠠᠴᡞᠰᠠ , ᡝᠮᡝᠮᡠ ᡞᠯᡞ ᡩᡝᠷᡞ ᡪᡞᡥᡝᠪᡞ , ᡝᠮᡝᠮᡠ ᡨᠠᠷᠪᠠᡣᡨᠠᡞ ᡩᡝᠷᡞ ᡪᡞᡥᡝᠪᡞ , ᡝᠮᡝᠮᡠ ᠰᠠᡥᠠᠯᡞᠶᠠᠨ ᡠᠯᠠ ᡩᡝᠷᡞ ᡪᡞᡥᡝᠪᡞ , ᡝᠮᡝᠮᡠ ᡤᡞᠷᡞᠨ ᡤᠣᠯᠣ ᡩᡝᠷᡞ ᡪᡞᡥᡝᠪᡞ , ᡝᠮᡝᠮᡠ ᡥᡝ ᠨᠠᠨ ᡤᠣᠯᠣ ᡩᡝᠷᡞ ᡪᡞᡥᡝᠪᡞ , ᡝᠮᡝᠮᡠ ᠮᡠᡣᡨᡝᠨ ᡩᡝᠷᡞ ᡪᡞᡥᡝᠪᡞ , ᡝᠷᡝᠪᡝ ᠰᡠᠨᡪᠠ ᡨᡝᡢᡤᡞᠨ ᡩᡠᡞᠨ ᠮᡝᡩᡝᠷᡞ ᠴᡞ ᡞᠰᠠᠨᡩᡠᠮᡝ ᡪᡞᡥᡝ ᠰᡝᠴᡞ ᠣᠮᠪᡞ 。
92. ᠪᡞ ᡩᠣᠪᠣᠷᡞ ᠪᡝᠶᡝ ᡠᠷᡝᠪᡠᠷᡝ ᡣᡞᠴᡝᠨ ᠪᡝ ᠪᠠᡞᠴᠠᠮᡝ ᡨᡠᠸᠠᠴᡞ , ᡝᠮᡝᠮᡠᡢᡤᡝ ᡠᠷᡝᠪᡠᠰᡠ ᠠᠷᠠᠮᠠᡥᠠᠪᡞ , ᡝᠮᡝᠮᡠᡢᡤᡝ ᡪᡠᠯᡝᠨ ᡥᡡᠯᠠᠮᠠᡥᠠᠪᡞ , ᡝᠮᡝᠮᡠᡢᡤᡝ ᡩᡞᠶᠠᠨᡧᡞ ᡨᡠᠸᠠᠮᠠᡥᠠᠪᡞ , ᡝᠮᡝᠮᡠᡢᡤᡝ ᡣᡞᡣᡞ ᡣᠠᡣᠠ ᠰᡝᠮᡝ ᡞᠨᡪᡝᠮᡝ ᡝᡫᡞᠮᠠᡥᠠᠪᡞ 。
93. ᠮᡞᠨᡞ ᡪᡠᡞ ᠪᡝᡞᡪᡞᡢ ᡩᡝ ᠪᡞᡫᡞ , ᡝᡞᠴᡞ ᡪᡠᠸᡝ ᡞᠯᠠᠨ ᠠᠨᡞᠶᠠ ᡩᡝ , ᡝᡞᠴᡞ ᡩᡠᡞᠨ ᠰᡠᠨᡪᠠ ᠠᠨᡞᠶᠠ ᡩᡝ , ᡝᠮᡩᠠᠨ ᠪᠣᡠᠴᡞ ᠪᡝᡩᡝᠷᡝᠮᠪᡞ 。
94. ᡝᠮᡠ ᠪᠠᠨᠰᡝ  ᡞ ᡩᠣᠷᡤᡞ ᡩᡝ , ᡝᠮᠪᡞᠴᡞ ᡫᡠᠯᡠ ᠰᠠᡞᠨ ᡨᠠᠴᡞᠷᡝᡢᡤᡝ , ᡝᠮᠪᡞᠴᡞ ᠯᠠᠪᡩᡠ ᠴᠠᠯᠠᠪᡠᠷᡝᡢᡤᡝ , ᡤᡝᠮᡠ ᠪᡝᠶᡝᡞ ᡥᡡᠰᡠᡨᡠᠯᡝᠷᡝ ᡣᡝᠮᡠᠨ  ᡞ ᡥᠠᠷᠠᠨ ᡣᠠᡞ 。
95. ᠪᠠᡞᡨᠠᡞ ᠠᠮᠠᠯᠠ ᡪᠠᠪᠴᠠᠷᠠ ᠠᡢᡤᠠᠯᠠ , ᡩᡝᠷᡞᠪᡠᠷᡝ ᠣᡢᡤᠣᠯᠣ ᡩᠣᡞᡤᠣᡧᠣᠷᠣ ᡩᡝ ᡞᠰᡞᠷᠠᡣᡡ 。
96.  ᠮᡞᠨᡞ ᠰᡝᡫᡠ ᡠᡩᡠ ᠶᠠᠷ ᠰᡝᠮᡝ ᡞᠯᠠᠨ ᡝᠷᡞᠨ ᡣᡞᠴᡝᠨ ᡪᡞᠶᠠᡢᠨᠠᡥᠠ ᠰᡝᠮᡝ , ᡠᠮᠠᡞ ᡧᠠᡩᠠᠮᡝ ᠴᡠᡣᡠᡥᡝ ᡨᡠᠶᡝᠮᠪᡠᠨ ᠠᡣᡡ 。
97. ᠪᡞ ᠪᡝᠶᡝ ᠨᡞᠮᡝᠮᡝ ᠣᡫᡞ , ᡣᡞᠴᡝᠨ ᡩᡝ ᡤᡝᠨᡝᠮᡝ ᠮᡠᡨᡝᡥᡝᡣᡡ 。
98. ᠪᡞ ᡠᡩᡠ ᡞᠮᠪᡝ ᡥᡠᡢᡣᡝᠷᡝᠮᡝ ᠪᡠᠶᡝᠷᡧᡝᠮᠪᡞ ᠰᡝᠴᡞᡤᡝ , ᡩᠠᠮᡠ ᠮᡠᡪᡞᠯᡝᠨ ᡩᠣᠷᡤᡞ ᡤᡞᠰᡠᠨ ᠪᡝ ᠠᡢᡤᠠ ᠨᡝᡞᠷᡝ ᡩᡝ ᠮᠠᡢᡤᠠᡧᠠᠮᠪᡞ 。
99.  ᠮᡞᠨᡞ ᠰᡝᡫᡠ  ᡞ ᠪᡝᠶᡝ ᡩᡠᠷᠰᡠᠨ ᡨᡝᠨᡨᡝᡣᡝ ᠰᠠᡞᠨ ᠸᠠᡣᠠ ᠪᡞᠮᡝ , ᡞᠨᡝᡢᡤᡞ ᡩᠠᠷᡞ ᠸᡝᡞᠯᡝᠨ ᡩᡝ ᡝᠷᡞᠨ ᡩᡝ ᠠᠴᠠᠪᡠᠮᡝ ᡪᡞᠮᠪᡞ 。
100. ᡠᡩᡠ ᡨᠠᠴᡞᡣᡡ ᡩᡝ ᡩᠣᠰᡞᠮᡝ ᠪᡞᡠᠨᡥᡝ ᡥᡡᠯᠠᡥᠠᡣᡡ ᠪᡞᠴᡞᠪᡝ , ᡞᠨᡠ ᡞᠨᡞ ᡝᠷᡩᡝᠮᡠ ᡫᡠᠨᡞᠶᠠᡤᠠᠨ ᡤᡝᠷᡝᠨ ᠴᡞ ᠴᠣᠯᡤᠣᠷᠣᡣᠣ 。


